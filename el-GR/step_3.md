## Εισαγωγή νέων εθελοντών/τριών

Όταν συναντήσετε για πρώτη φορά έναν εθελοντή, θα υπάρξουν ορισμένα προαπαιτούμενα για την εισαγωγή του. Αυτό περιλαμβάνει την αναγνώριση των επιθυμητών χαρακτηριστικών για τους εθελοντές. Ενώ ένας εθελοντής μπορεί να μην έχει όλα αυτά τα χαρακτηριστικά, θα πρέπει οπωσδήποτε να έχει τουλάχιστον ένα.

![Ο/Η ενήλικας εθελοντής/τρια.](images/10-Adult.png){:width="400px"}.
### 1. Προσδιορισμός εκπαιδευτικών αναγκών

Εάν οι εθελοντές σας θέλουν κάποια περαιτέρω εκπαίδευση ή υποστήριξη, μπορείτε να τους κατευθύνετε στα [δωρεάν διαδικτυακά μαθήματα](https://www.futurelearn.com/partners/raspberry-pi){:target='_blank'} που παρέχονται από το Ίδρυμα Raspberry Pi.

Εάν έχετε πολλούς εθελοντές στη λέσχη σας, θα μπορούσατε επίσης να κανονίσετε μερικές συνεδρίες μεταξύ σας για να μοιραστείτε γνώσεις και να δοκιμάσετε μαζί νέα προγράμματα και έργα. Αυτό θα βοηθήσει στην αύξηση της αυτοπεποίθησης των εθελοντών σας ως προς το με τι θα ασχοληθούν στη λέσχη.

### 2. Επιλογή

Ο/Η νέος/α εθελοντής/εθελόντρια φαίνεται κατάλληλος/η για τη λέσχη σας; Επικοινωνήστε μαζί τους και ενημερώστε τους πότε είναι η επόμενη συνεδρία σας για να δείτε αν μπορούν να παρευρεθούν. Εάν ξεκινάτε τη λέσχη σας για πρώτη φορά, ίσως σκεφτείτε να οργανώσετε μια χαλαρή συνάντηση με τους εθελοντές σας για να δημιουργήσετε ένα πλάνο πριν από την πρώτη σας συνεδρία. Εάν υπάρχουν οποιεσδήποτε ανησυχίες κατά τη διαδικασία προσέγγισης του/της εθελοντή/ριας, μπορεί να θέλετε να του/της πείτε ότι δεν είναι κατάλληλος/η. Εάν δεν είστε σίγουροι, μπορείτε να έρθετε σε επαφή με το Ίδρυμα Raspberry Pi για συμβουλές.

### 3. Ο πρώτος φίλος της λέσχης

Συγχαρητήρια! Έχετε προσλάβει με επιτυχία ένα/μια νέο/α εθελοντή/εθελόντρια για τη λέσχη σας. Για την πρώτη τους συνεδρία, να θυμάστε ότι θα χρειαστούν κάποια βοήθεια για να ξεκινήσουν και να γνωρίσουν τα παιδιά. Εάν έχετε πολλούς εθελοντές στη λέσχη σας, προσπαθήστε να τους συνδυάσετε με έναν έμπειρο εθελοντή. Δεν θα συνιστούσαμε να αφήσετε τους νέους εθελοντές να οργανώσουν μια συνεδρία στην πρώτη τους επίσκεψη στη λέσχη, καθώς μπορεί να είναι τρομακτικό για αυτούς. Είναι καλή ιδέα να τοποθετείτε τους εθελοντές σε ζευγάρια, ώστε να μπορούν να σχεδιάζουν και να διεξάγουν τη συνεδρία μαζί και να μαθαίνουν ο ένας από τον άλλον.

### Ο/Η κατάλληλος/η εθελοντής/εθελόντρια

Σκεφτείτε τρία χαρακτηριστικά που αναζητάτε σε νέους εθελοντές και, στη συνέχεια, κάντε κλικ στην παρακάτω υπόδειξη για να δείτε μερικά από τα επιθυμητά χαρακτηριστικά από τη δική μας οπτική.

--- hints ---

--- hint ---

* Θετικός/ή
* Δημιουργικός/ή
* Προσιτός/ή
* Υποστηρικτικός/ή
* Αφοσιωμένος/η
* Συνεργάσιμος/η
* Ενθαρρυντικός/ή

--- /hint ---

--- /hints ---

Ταίριαζαν οι απαντήσεις σας με κάποια από τα επιθυμητά χαρακτηριστικά μας;

Το να έχετε εθελοντές με αυτά τα χαρακτηριστικά είναι επιθυμητό για να γίνει η λέσχη σας ένας διασκεδαστικός και ασφαλής χώρος για όλους τους νέους.

--- save ---

<p style="border-left: solid; border-width:10px; border-color: #0faeb0; background-color: aliceblue; padding: 10px;">
Βεβαιωθείτε ότι είστε <span style="color: #0faeb0">συνδεδεμένοι στον λογαριασμό σας στο Raspberry Pi Foundation</span> για να αποθηκεύσετε την πρόοδό σας, διαφορετικά η ολοκλήρωσή σας δεν θα καταγραφεί. Χρησιμοποιήστε το σύνδεσμο «Σύνδεση» στο μενού πλοήγησης για να συνδεθείτε.
</p>
