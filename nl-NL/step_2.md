## Wervingsproces

Doorgaans is het de verantwoordelijkheid van de cluborganisator om nieuwe vrijwilligers te werven en aan te nemen. Van tijd tot tijd kunnen vrijwilligers bij dit proces worden betrokken om de organisator van de club te helpen, in het bijzonder om de nieuwe vrijwilliger te helpen bij hun eerste sessie.

![Drie staande vrijwilligers.](images/2-RPF-Volunteers.png)

Het is belangrijk om te beseffen dat niet elke vrijwilliger die geïnteresseerd is in het helpen van jouw club geschikt is of een match kan zijn.

Een wervingsproces maakt het gemakkelijker om vrijwilligers te identificeren die niet bij de club passen. Hier is een voorbeeld van een wervingsprocedure.

### 1. Beschrijving vrijwilligers activiteiten


Dit is een korte beschrijving om potentiële vrijwilligers te vertellen wat de rol inhoudt en om een goed overzicht van je club te geven. Dit kan een korte beschrijving op je website of clubprofiel zijn van de rol van een vrijwilliger. Het moet omvatten:

* Wat gebeurt er tijdens een sessie?
* Hoe vaak organiseer je je club en hoe lang?
* Hoeveel tijd vraag je van je vrijwilligers?

### 2. Aanmeldingsformulier

Dit kan een online formulier zijn met een paar korte vragen. Vraag indien mogelijk om een referentie en eventuele relevante vaardigheden die nuttig kunnen zijn in je club. Informatie op het aanmeldingsformulier, zoals contactgegevens, is nuttig als deze potentiële vrijwilliger lid wordt van de club.

**Opmerking**: Als je lid bent van een Code Club of CoderDojo, moet je in plaats van een aanmeldingsformulier potentiële vrijwilligers aanmoedigen om zich te registreren via onze websites ([codeclub.org](https://codeclub.org){:target='_blank'} en [coderdojo.com](https://coderdojo.com){:target='_blank'}).

### 3. Informele bijeenkomst of interview

Nodig de persoon uit in de club zodat je hem/haar kunt ontmoeten en hij/zij meer te weten kan komen over de clubomgeving. Als je club online activiteiten organiseert, kun je online vergaderen. Het moet een informele bijeenkomst zijn, maar het moet de huidige clubvrijwilligers en de potentiële vrijwilliger de kans geven om te beslissen of ze willen dat de potentiële vrijwilliger doorgaat met vrijwilligerswerk. Zo kunnen huidige clubvrijwilligers en de potentiële vrijwilliger ook kijken of ze goed kunnen samenwerken in de clubsetting. Als je voor de eerste keer met je club begint, moet je voor je eerste sessie een informele ontmoeting regelen met je potentiële vrijwilliger.

### 4. Antecedentenonderzoek (afhankelijk van regio)

Antecedentenonderzoeken zijn nuttig voor vrijwillige codeerclubs; in sommige regio's is een antecedentenonderzoek verplicht om met jongeren te werken. We begrijpen dat het in sommige regio's moeilijker is om toegang te krijgen tot antecedentenonderzoek of dat het duur kan zijn, daarom zijn referentiecontroles en het gebruik van de rest van het wervingsproces voor vrijwilligers belangrijk.

### 5. Referenties (optioneel)

Het kan heel nuttig zijn om referenties te vragen en die te checken om te bepalen of een vrijwilliger geschikt is om met jongeren en/of kwetsbare volwassenen te werken.

Als je een eigen aanvraagformulier hebt, kun je dit gebruiken om referenties op te vragen. Als je geen referenties hebt verzameld in het aanvraagformulier, kun je deze na de informele bijeenkomst opvragen. Referenties kunnen worden gegeven door collega's, docenten of een vriend die de potentiële vrijwilliger goed kent. Vrijwilligers kunnen door een andere bestaande clubvrijwilliger naar de club worden verwezen, deze persoon kan ook een referentie geven.

**Tip**: Als je referenties checkt, is het vaak het beste om degene die de referentie geeft te bellen, omdat mensen dan eerder geneigd kunnen zijn om een eerlijker perspectief te geven dan schriftelijk.

--- save ---

<p style="border-left: solid; border-width:10px; border-color: #0faeb0; background-color: aliceblue; padding: 10px;">
Zorg ervoor dat je <span style="color: #0faeb0">bent ingelogd op je Raspberry Pi Foundation account</span> om je voortgang op te slaan, anders word je eindresultaat niet geregistreerd. Use the 'Log in' link in the navigation menu to log in.
</p>
