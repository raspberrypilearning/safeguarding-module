## ಮಕ್ಕಳ ರಕ್ಷಣೆ ಎಂದರೇನು?

ರಕ್ಷಣೆ ಎಂದರೆ ಮಕ್ಕಳ ಕಲ್ಯಾಣವನ್ನು ಉತ್ತೇಜಿಸಲು ಮತ್ತು ಅವರನ್ನು ಹಾನಿಯಿಂದ ರಕ್ಷಿಸಲು ತೆಗೆದುಕೊಂಡ ಕ್ರಮಗಳಾಗಿವೆ.

<p style="border-left: solid; border-width:10px; border-color: #0faeb0; background-color: aliceblue; padding: 10px;">
ನಿಮ್ಮ ಪ್ರಗತಿಯನ್ನು ಉಳಿಸಲು ನೀವು <span style="color: #0faeb0"> ನಿಮ್ಮ Raspberry Pi ಫೌಂಡೇಶನ್ ಖಾತೆಗೆ ಲಾಗ್ ಇನ್ ಮಾಡಿರುವುದನ್ನು</span> ಖಚಿತಪಡಿಸಿಕೊಳ್ಳಿ, ಇಲ್ಲದಿದ್ದರೆ ನಿಮ್ಮ ಪೂರ್ಣಗೊಳಿಸುವಿಕೆಯನ್ನು ದಾಖಲಿಸಲಾಗುವುದಿಲ್ಲ. Use the 'Log in' link in the navigation menu to log in.
</p>

![Three young people.](images/Code_Club_Image1_808x704.png)

ಈ ಕಲಿಕಾ ಮಾರ್ಗದರ್ಶಿಯನ್ನು Raspberry Pi ಫೌಂಡೇಶನ್‌ನ ಎಲ್ಲಾ ಸ್ವಯಂಸೇವಕರಿಗೆ ಮತ್ತು ಅವರ ಕಾರ್ಯಕ್ರಮಗಳಿಗೆ (Code Club, CoderDojo, Raspberry Jams, ಮತ್ತು Astro Pi) ಮಕ್ಕಳ ರಕ್ಷಣೆಗಾಗಿರುವ ಉತ್ತಮ ಪದ್ಧತಿಗಳ ಬಗ್ಗೆ ಕಲಿಯಲು ಅವಕಾಶ ನೀಡಲು ರಚಿಸಲಾಗಿದೆ.

ಒಮ್ಮೆ ಪೂರ್ಣಗೊಂಡ ನಂತರ, ನೀವು ಈ ಕೆಳಗಿನವುಗಳನ್ನು ತಿಳಿಯಬಹುದು:

* ಕೋಡಿಂಗ್ ಕ್ಲಬ್ ನಲ್ಲಿ ಮಕ್ಕಳ ರಕ್ಷಣೆಗೆ ಸಂಬಂಧಿಸಿದಂತೆ ಪ್ರಮುಖ ಸಮಸ್ಯೆಗಳ ಮೂಲಭೂತ ಅರಿವು
* ಮಕ್ಕಳ ರಕ್ಷಣೆಯಲ್ಲಿ ಅಂತರರಾಷ್ಟ್ರೀಯ ಉತ್ತಮ ಪದ್ಧತಿಗಳನ್ನು ಹೇಗೆ ಜಾರಿಗೊಳಿಸುವುದು ಎನ್ನುವ ಬಗ್ಗೆ ತಿಳುವಳಿಕೆ

ಈ ಕಲಿಕಾ ಮಾರ್ಗದರ್ಶಿಯನ್ನು ಪೂರ್ಣಗೊಳಿಸಲು ಸುಮಾರು 20 ನಿಮಿಷಗಳು ಬೇಕಾಗುತ್ತವೆ.

### ಯಾವ ವಿಷಯಗಳಿರುತ್ತವೆ?

ನಿಮ್ಮ ಕ್ಲಬ್ ಯುವಜನರಿಗೆ ಕಲಿಯಲು ಮತ್ತು ತಂತ್ರಜ್ಞಾನದೊಂದಿಗೆ ತೊಡಗಿಸಿಕೊಳ್ಳಲು ಸುರಕ್ಷಿತ ಸ್ಥಳವಾಗಿರುವುದನ್ನು ಖಚಿತಪಡಿಸಿಕೊಳ್ಳಲು ಅನೇಕ ಮಾರ್ಗಗಳಿವೆ.

ಕಲಿಸಲಿರುವ ಕೆಲವು ವಿಷಯಗಳು ಈ ಕೆಳಗಿನಂತಿವೆ:

* ಹಿನ್ನೆಲೆ ಪರಿಶೀಲನೆಗಳು
* ಶಾಸನ
* ಸ್ವಯಂಸೇವಕರನ್ನು ನೇಮಿಸಿಕೊಳ್ಳುವುದು ಹೇಗೆ
* ನಡವಳಿಕೆಯ ಸಂಹಿತೆ
* ದೌರ್ಜನ್ಯದ ವಿಧಗಳು
* ದೌರ್ಜನ್ಯವನ್ನು ವರದಿ ಮಾಡುವ ಪ್ರಕ್ರಿಯೆಗಳನ್ನು ಹೇಗೆ ಕಾರ್ಯಗತಗೊಳಿಸುವುದು
* ಕೋಡಿಂಗ್ ಕ್ಲಬ್‌ನಲ್ಲಿ ಸನ್ನಿವೇಶಗಳ ಉದಾಹರಣೆ
* ಸುರಕ್ಷಿತ ಆನ್‌ಲೈನ್ ಸೆಷನ್‌ಗಳನ್ನು ನಡೆಸುವುದು ಹೇಗೆ

### ಮಕ್ಕಳ ರಕ್ಷಣೆ ಏಕೆ ಮುಖ್ಯವಾಗಿದೆ?

Raspberry Pi ಫೌಂಡೇಶನ್ ನಡೆಸುವ ಮತ್ತು ಬೆಂಬಲಿಸುವ ಎಲ್ಲಾ ಕಾರ್ಯಕ್ರಮಗಳು ಯಾವಾಗಲೂ ಎಲ್ಲರಿಗೂ ಸುರಕ್ಷಿತ ಸ್ಥಳವಾಗಿರಬೇಕು. ಸುರಕ್ಷಿತ ಪರಿಸರವನ್ನು ಕಾಪಾಡಿಕೊಳ್ಳುವ ಮೂಲಕ, ನೀವು ಯುವ ಜನರು ಅಭಿವೃದ್ಧಿ ಹೊಂದಲು ಮತ್ತು ಸಂಪೂರ್ಣವಾಗಿ ನಿರಾತಂಕವಾಗಿ ಕೋಡ್ ಮಾಡುವುದನ್ನು ಕಲಿಯುವುದನ್ನು ಸಾಧ್ಯವಾಗಿಸುತ್ತಿದ್ದೀರಿ.

ಕ್ಲಬ್‌ಗಳು ವಿವಿಧ ಶಾಲೆಗಳು, ಹಿನ್ನೆಲೆಗಳು ಮತ್ತು ವಯಸ್ಸಿನ ಯುವಜನರನ್ನು ಒಳಗೊಂಡಿರಬಹುದು. ಆದ್ದರಿಂದ, ಯುವ ಜನರು ಹೊಸ ಸ್ನೇಹಿತರನ್ನು ಮಾಡಿಕೊಂಡು ಸಾಮಾನ್ಯ ಆಸಕ್ತಿಯನ್ನು ಹಂಚಿಕೊಳ್ಳುವುದನ್ನು ಖಚಿತಪಡಿಸಿಕೊಳ್ಳಲು ಈ ಸುರಕ್ಷಿತ ಸ್ಥಳವನ್ನು ಸುರಕ್ಷಿತವಾಗಿಡುವುದನ್ನು ಖಚಿತಪಡಿಸಿಕೊಳ್ಳುವುದು ಬಹಳ ಮುಖ್ಯವಾಗಿದೆ.

### ಶಾಸನ

ಪ್ರತಿ ಕ್ಲಬ್ ತಮ್ಮ ಪ್ರದೇಶದಲ್ಲಿನ ರಕ್ಷಣಾ ಕಾನೂನುಗಳಿಗೆ ಬದ್ಧರಾಗಿರುವುದನ್ನು ಖಚಿತಪಡಿಸಿಕೊಳ್ಳುವ ಜವಾಬ್ದಾರಿ ಹೊಂದಿರುತ್ತವೆ. ಕೆಲವು ಪ್ರದೇಶಗಳಲ್ಲಿ ಯುವ ಜನರು ಮತ್ತು /ಅಥವಾ ದುರ್ಬಲ ವ್ಯಕ್ತಿಗಳೊಂದಿಗೆ ಕೆಲಸ ಮಾಡುವ ಎಲ್ಲಾ ಸ್ವಯಂಸೇವಕರು ಸ್ವಯಂಸೇವಾ ಚಟುವಟಿಕೆಯನ್ನು ಪ್ರಾರಂಭಿಸುವ ಮೊದಲು ಹಿನ್ನೆಲೆ ಪರಿಶೀಲನೆಗಳನ್ನು ಹೊಂದಿರಬೇಕಿರುತ್ತದೆ. ಇತರ ಪ್ರದೇಶಗಳಲ್ಲಿ ನೀವು ಮಕ್ಕಳ ರಕ್ಷಣಾ ನೀತಿ ಅಥವಾ ಸುರಕ್ಷತಾ ಹೇಳಿಕೆಯನ್ನು ಹೊಂದಿರಬೇಕಾಗಬಹುದು.

**ಗಮನಿಸಿ**: ಅಮೆರಿಕದ ಕಾನೂನುಗಳು ರಾಜ್ಯದಿಂದ ರಾಜ್ಯಕ್ಕೆ ಬದಲಾಗಬಹುದು.

### ಅತ್ಯುತ್ತಮ ಪದ್ಧತಿಗಳು

ಮಕ್ಕಳ ರಕ್ಷಣೆಗೆ ಸಂಬಂಧಿಸಿದಂತೆ ನೀವು ನಿಮ್ಮ ಪ್ರದೇಶದಲ್ಲಿನ ಕಾನೂನನ್ನು ಅನುಸರಿಸುವುದು ಅತ್ಯಗತ್ಯವಾಗಿದ್ದರೂ, ಎಲ್ಲಾ ಕ್ಲಬ್‌ಗಳು ಕಾನೂನಿನ ಪ್ರಕಾರ ಅಗತ್ಯವಿಲ್ಲದಿದ್ದರೂ ಸಹ, ಉತ್ತಮ ಪದ್ಧತಿಗಳನ್ನು ಹೊಂದಲು ಪ್ರಯತ್ನಿಸಬೇಕು. ಈ ಮಾಡ್ಯೂಲ್‌ನಲ್ಲಿ ಒಳಗೊಳ್ಳಲಿರುವ ನಿಮ್ಮ ಕ್ಲಬ್ ಅಳವಡಿಸಿಕೊಳ್ಳಬಹುದಾದ ಕೆಲವು ಅತ್ಯುತ್ತಮ ಪದ್ಧತಿಗಳಲ್ಲಿ ಇವು ಒಳಗೊಂಡಿವೆ:

* ಸ್ವಯಂಸೇವಕರ ನೇಮಕಾತಿ
* ನಡವಳಿಕೆಯ ಸಂಹಿತೆ
* ಆನ್‌ಲೈನ್‌ ಸೆಷನ್‌ಗಳಿಗೆ ಹಾಜರಾಗುವ ಯುವಕರಿಗೆ ನಡವಳಿಕೆಯ ಸಂಹಿತೆ
* ಆನ್‌ಲೈನ್‌ ಸೆಷನ್‌ಗಳಿಗೆ ಹಾಜರಾಗುವ ಯುವಕರನ್ನು ಬೆಂಬಲಿಸಲು ವಯಸ್ಕರಿಗೆ ಮಾರ್ಗದರ್ಶಿ
* ವರದಿ ಮಾಡುವ ಪ್ರಕ್ರಿಯೆಯು ದೌರ್ಜನ್ಯದ ಬಗ್ಗೆ ಸ್ವಯಂಸೇವಕರಿಗೆ ತಿಳಿಸಿದಾಗ ಅಥವಾ ಸ್ವಯಂಸೇವಕರು ದೌರ್ಜನ್ಯದ ಚಿಹ್ನೆಗಳನ್ನು ಗಮನಿಸಿದಾಗ ಪ್ರಾರಂಭವಾಗುತ್ತದೆ
