## Beth i'w wneud os…?

Os oes gennych chi bryder ynglŷn â pherson ifanc, neu os bydd person ifanc yn datgelu camdriniaeth i chi, mae'n bwysig bod yn barod. Rhaid i'ch clwb gael gweithdrefn rhoi gwybod (fe allai hon fod yn gysylltiedig â'r lleoliad lle rydych chi'n gweithredu).

![Tri o bobl ifanc yn sefyll.](images/8-Diverse-Mix-2.png)

Mae'r adran hon yn cynnwys awgrymiadau, sefyllfaoedd enghreifftiol ac enghreifftiau o weithdrefnau rhoi gwybod i'ch clwb. Bydden ni'n argymell eich bod yn siarad am y rhain gyda'ch cyd-wirfoddolwyr.

Os ydych chi'n ansicr am unrhyw beth, fe allwch chi lenwi ein [ffurflen diogelu ar-lein i gael cyngor a chymorth](https://form.raspberrypi.org/f/safeguarding-concern-form){:target='_blank'}.

### Beth i'w wneud os bydd person ifanc yn datgelu camdriniaeth i chi?

1. Ymateb yn bwyllog: fe allai ymateb difrifol godi braw ar y person ifanc a dwysáu teimladau o orbryder a/neu euogrwydd.
1. Gwrando'n ofalus ac yn astud, a chymryd y person ifanc o ddifri.
1. Rhoi sicrwydd i'r person ifanc ei fod wedi gwneud y peth iawn yn siarad â chi.
1. Peidio â gwneud addewidion ffug (yn enwedig o ran cyfrinachedd).
1. Esbonio y bydd rhaid i chi ddweud wrth rywun arall os ydy'r hyn maen nhw'n ddweud wrthych chi yn fater difrifol.
1. Peidio â gofyn i'r person ifanc ailadrodd y stori yn ddiangen.
1. Gofyn cwestiynau dim ond i gael eglurhad. Byddwch yn gefnogol ond peidio â gofyn cwestiynau arweiniol na mynd ar drywydd manylion preifat y tu hwnt i'r rhai mae'r person ifanc yn eu darparu.
1. Gwirio gyda'r person ifanc i wneud yn siŵr eich bod wedi clywed a deall yn gywir.
1. Peidio â mynegi unrhyw farn am y cam-drin neu'r camdriniwr honedig.

### Beth i'w wneud ar ôl i berson ifanc ddatgelu camdriniaeth i chi?

1. Cofnodi'r sgwrs.
1. Llofnodi a dyddio unrhyw gofnodion ysgrifenedig.
1. Pasio'r wybodaeth ymlaen i'r person sy'n gyfrifol am ddiogelu plant yn y lleoliad. Bydd yn gallu rhoi arweiniad i chi ar y camau nesaf, a fydd yn cynnwys ysgrifennu'r hyn rydych chi wedi'i glywed mor gywir â phosib.
1. Rhoi gwybod i ni pa gamau rydych chi wedi'u cymryd drwy e-bostio [safeguarding@raspberrypi.org](mailto:safeguarding@raspberrypi.org){:target='_blank'} neu lenwi'r [ffurflen diogelu ar-lein](https://form.raspberrypi.org/f/safeguarding-concern-form){:target='_blank'}.
1. Os ydy'r person ifanc mewn perygl uniongyrchol, fe ddylai'r person sy'n gyfrifol am ddiogelu plant yn y lleoliad gysylltu â'r heddlu.
1. Trin yr holl wybodaeth yn gyfrinachol a'i rhannu dim ond â'r bobl sydd â hawl i'w chlywed.
1. Os nad oes modd rhoi gwybod i'r lleoliad am eich pryder, cysylltwch â [safeguarding@raspberrypi.org](mailto:safeguarding@raspberrypi.org){:target='_blank'} a bydd aelod o'r tîm yn rhoi cyngor i chi ar beth i'w wneud.

**Cofiwch**: Os ydych chi'n ansicr am ddatgeliad neu fod angen cymorth arnoch chi, fe allwch chi gysylltu â'r Raspberry Pi Foundation ar unrhyw adeg.

### Beth i'w wneud os byddwch chi'n sylwi ar arwyddion o gam-drin?

1. Cofnodi unrhyw arwyddion yn fanwl.
1. Llofnodi a dyddio unrhyw gofnodion ysgrifenedig.
1. Pasio'r wybodaeth ymlaen i'r person sy'n gyfrifol am ddiogelu plant yn y lleoliad. Bydd yn gallu rhoi arweiniad i chi ar y camau nesaf, a fydd yn cynnwys ysgrifennu'r hyn rydych chi wedi'i glywed a/neu ei weld mor gywir â phosib.
1. Os ydy'r person ifanc mewn perygl uniongyrchol, fe ddylai'r person sy'n gyfrifol am ddiogelu plant yn y lleoliad gysylltu â'r heddlu.
1. Rhoi gwybod i ni pa gamau rydych chi wedi'u cymryd drwy e-bostio [safeguarding@raspberrypi.org](mailto:safeguarding@raspberrypi.org){:target='_blank'} neu lenwi'r [ffurflen diogelu ar-lein](https://form.raspberrypi.org/f/safeguarding-concern-form){:target='_blank'}.
1. Trin yr holl wybodaeth yn gyfrinachol a'i rhannu dim ond â'r bobl sydd â hawl i'w chlywed.
1. Os nad oes modd rhoi gwybod i'r lleoliad am eich pryder, cysylltwch â [safeguarding@raspberrypi.org](mailto:safeguarding@raspberrypi.org){:target='_blank'} a bydd aelod o'r tîm yn rhoi cyngor i chi ar beth i'w wneud.

**Cofiwch**: Os ydych chi'n ansicr am ddatgeliad neu fod angen cymorth arnoch chi, fe allwch chi gysylltu â'r Raspberry Pi Foundation ar unrhyw adeg.

--- save ---

<p style="border-left: solid; border-width:10px; border-color: #0faeb0; background-color: aliceblue; padding: 10px;">
Gwnewch yn siŵr eich bod wedi <span style="color: #0faeb0">mewngofnodi i'ch cyfrif Raspberry Pi Foundation</span> i gadw eich cynnydd, neu ni fydd cofnod eich bod wedi cwblhau. Defnyddiwch y ddolen 'Mewngofnodi' yn y ddewislen llywio i fewngofnodi.
</p>
