## Beth ydy diogelu plant?

Diogelu ydy'r camau sy'n cael eu cymryd i hybu lles plant a'u gwarchod rhag niwed.

<p style="border-left: solid; border-width:10px; border-color: #0faeb0; background-color: aliceblue; padding: 10px;">
Gwnewch yn siŵr eich bod wedi <span style="color: #0faeb0">mewngofnodi i'ch cyfrif Raspberry Pi Foundation</span> i gadw eich cynnydd, neu ni fydd cofnod eich bod wedi cwblhau. Use the 'Log in' link in the navigation menu to log in.
</p>

![Three young people.](images/Code_Club_Image1_808x704.png)

Mae'r canllaw dysgu hwn wedi cael ei greu i roi cyfle i holl wirfoddolwyr y Raspberry Pi Foundation a'i raglenni (Code Club, CoderDojo, Raspberry Jams ac Astro Pi) ddysgu am yr arferion diogelu plant gorau.

Ar ôl ei gwblhau, bydd gennych chi'r canlynol:

* Ymwybyddiaeth sylfaenol o'r prif faterion mewn cysylltiad â diogelu plant mewn clwb codio
* Dealltwriaeth o sut mae defnyddio'r arferion diogelu plant gorau ar lefel ryngwladol

Bydd hi'n cymryd tua 20 munud i gwblhau'r canllaw dysgu hwn.

### Pa bynciau fydd yn cael sylw?

Mae llawer o ffyrdd o wneud yn siŵr bod eich clwb yn fan diogel i bobl ifanc ddysgu am dechnoleg a'i defnyddio.

Dyma rai o'r pynciau a fydd yn cael sylw:

* Archwiliadau cefndir
* Deddfwriaeth
* Sut mae recriwtio gwirfoddolwyr
* Cod ymddygiad
* Mathau o gam-drin
* Sut mae gweithredu prosesau ar gyfer rhoi gwybod am gam-drin
* Sefyllfaoedd enghreifftiol mewn clwb codio
* Sut mae rhedeg sesiynau ar-lein yn ddiogel

### Pam mae diogelu plant yn bwysig?

Fe ddylai pob rhaglen sy'n cael ei rhedeg a'i chefnogi gan y Raspberry Pi Foundation fod yn lle diogel i bawb. Drwy gynnal amgylchedd diogel, rydych chi'n caniatáu i bobl ifanc ffynnu a dysgu codio yn gwbl ddibryder.

Mae'n bosib i bobl ifanc o wahanol ysgolion, cefndiroedd ac oedran fod yn bresennol mewn clybiau. Felly mae'n hollbwysig sicrhau bod y man diogel hwn yn cael ei ddiogelu i wneud yn siŵr bod pobl ifanc yn gallu gwneud ffrindiau newydd a rhannu diddordeb cyffredin.

### Deddfwriaeth

Mae pob clwb yn gyfrifol am wneud yn siŵr ei fod yn cadw at y ddeddfwriaeth diogelu yn ei ardal. Bydd rhai awdurdodaethau'n mynnu bod yr holl wirfoddolwyr sy'n gweithio gyda phobl ifanc a/neu bobl agored i niwed yn destun archwiliadau cefndir cyn dechrau gwirfoddoli. Efallai y bydd awdurdodaethau eraill yn mynnu bod gennych chi bolisi diogelu plant neu ddatganiad diogelu ar waith.

**Sylwch**: Mae deddfwriaeth yn Unol Daleithiau America yn gallu amrywio o dalaith i dalaith.

### Arferion gorau

Er ei bod yn hanfodol dilyn y ddeddfwriaeth yn eich rhanbarth mewn cysylltiad â diogelu plant, fe ddylai pob clwb fynd ati i ddefnyddio'r arferion gorau, hyd yn oed os nad ydyn nhw'n ofynnol mewn deddfwriaeth. Dyma rai o'r arferion gorau gall eich clwb eu mabwysiadu a fydd yn cael sylw yn y modiwl hwn:

* Recriwtio gwirfoddolwyr
* Cod ymddygiad
* Cod ymddygiad i bobl ifanc sy'n cymryd rhan mewn sesiynau ar-lein
* Canllaw i oedolion ar gefnogi pobl ifanc sy'n cymryd rhan mewn sesiynau ar-lein
* Y broses rhoi gwybod pan fydd camdriniaeth yn cael ei datgelu i wirfoddolwr neu pan fydd gwirfoddolwr yn sylwi ar arwyddion o gamdriniaeth
