## Bron â gorffen!

Rydych chi wedi cwblhau'r canllaw dysgu rhyngweithiol byr hwn. Da iawn!

Nawr fe allwch chi brofi eich gwybodaeth gydag ambell sefyllfa. Ym mhob sefyllfa, rydyn ni am i chi ystyried beth fyddech chi'n sicr yn ei wneud, beth fyddech chi'n ei wneud o bosib (yn dibynnu ar yr amgylchiadau), a beth na fyddech chi'n ei wneud.

### Kim

**Rydych chi'n sylwi bod un o'r bobl ifanc yn y clwb, Kim, sy'n 12 oed, yn creu gêm sy'n canolbwyntio ar dristwch a bod yn ynysig, ac mae rhai cyfeiriadau at hunanladdiad. Kim ydy enw prif gymeriad y gêm hefyd.**

--- hints --- --- hint ---

Yn y sefyllfa hon, fe ddylech chi wneud yn siŵr eich bod yn cael gair â'r person ifanc cyn tybio unrhyw beth. Fe ddylai rhieni neu warcheidwaid Kim gael gwybod am y gêm gan y person mwyaf priodol – chi efallai, neu wirfoddolwr neu athro arall yn y clwb. Efallai y bydd hi hefyd yn berthnasol rhoi gwybod i rieni neu warcheidwaid y person ifanc am ffynonellau cymorth yn yr ardal leol os ydy'r gwirfoddolwr yn gwybod amdanyn nhw; yn aml, ymarferydd cyffredinol neu feddyg lleol ydy'r bobl orau i gyfeirio rhiant neu warcheidwad atyn nhw yn y lle cyntaf yn y sefyllfa hon. Yn bwysicaf oll, fe ddylech chi siarad â threfnydd eich clwb neu athro mewn ysgol, a gwneud yn siŵr bod rhywun o'r clwb yn cadw llygad ar Kim mewn sesiynau yn y dyfodol.

--- /hint --- --- /hints ---

### Mark

**Mae un o'r bobl ifanc yn y clwb wedi dod atoch chi a dweud bod Mark, sy'n 11 oed, ar ei liniadur ac yn edrych ar luniau o bobl "heb ddillad ymlaen ac yn gwneud pethau rhyfedd".**

--- hints --- --- hint ---

Y prif beth i'w ddysgu o'r sefyllfa hon ydy peidio â gorymateb neu dybio, oherwydd fe allai hyn fod yn rhywbeth digon diniwed, neu'n ddamweiniol fel hysbyseb neu ffenestr naid. Os oes modd delio â'r mater ar unwaith, fe ddylech chi (neu drefnydd y clwb) siarad â Mark heb dybio unrhyw beth. Wedyn fe ddylech chi (neu drefnydd y clwb) siarad â'r ddwy set o rieni (neu warcheidwaid) ar wahân, yn bennaf i wneud yn siŵr nad yw hyn yn digwydd eto yn y clwb. Fe ddylech chi wneud yn siŵr bod y person ifanc sydd wedi rhoi gwybod am hyn yn iawn ac yn gwybod eich bod yn delio â'r sefyllfa. Fe ddylech chi roi gwybod i drefnydd y clwb am y sefyllfa ac efallai byddai'n syniad da trefnu sesiwn diogelwch ar-lein ychydig o wythnosau ar ôl y digwyddiad.

--- /hint --- --- /hints ---

### Zoe

**Yn ystod sesiwn clwb ar-lein, mae Zoe, un o aelodau'r clwb, yn gweiddi geiriau anweddus ar oedolyn yn ei chartref. Mae'r oedolyn yn gweiddi yn ôl. Rydych chi'n clywed clec uchel ac mae'r aelod o'r clwb yn diflannu o'r golwg. Rydych chi'n gallu clywed ymddygiad bygythiol gan yr oedolyn ac mae'r camera'n diffodd.**

--- hints --- --- hint ---

Yn y sefyllfa hon, mae pryder uniongyrchol ynglŷn â lles person ifanc a does gennych chi ddim ffordd o wybod a ydy'r person ifanc yn ddiogel ai peidio. Y peth cyntaf mae angen i chi ei wneud ydy ffonio'r heddlu, a fydd yn ymchwilio i'r digwyddiad. Yr ail beth mae angen i chi ei wneud ydy ffonio ein rhif diogelu 24 awr i ddweud beth sydd wedi digwydd.

--- /hint --- --- /hints ---

### Robert

**Yn ystod sesiwn ar-lein, rydych chi'n sylwi bod Robert, un o aelodau'r clwb, yn postio iaith rywiol amlwg a dolenni i wefannau pornograffig yn yr adran sylwadau.**

--- hints --- --- hint ---

Mae'n bwysig cofnodi beth mae Robert wedi'i bostio rhag ofn bod hyn yn digwydd eto. Efallai na fydd yn deall arwyddocâd yr hyn mae wedi'i bostio, felly mae'n bwysig eich bod yn rhoi gwybod i'w rieni neu warcheidwaid beth sydd wedi digwydd, a rhoi'r [canllaw i rieni](https://help.coderdojo.com/cdkb/s/article/Parents-guide-to-CoderDojo) iddyn nhw. Mae'n bosib bydd pobl ifanc eraill sy'n rhan o'r sesiwn ar-lein wedi gweld y negeseuon a'u bod wedi effeithio arnyn nhw, felly mae'n bwysig cysylltu â'u rhieni neu warcheidwaid hwythau i roi gwybod iddyn nhw beth sydd wedi digwydd, a sut rydych chi'n bwriadu bwrw ymlaen.

--- /hint --- --- /hints ---
### Lisa

**Mae Lisa, un o'r bobl ifanc yn eich clwb, wedi cysylltu â chi drwy neges breifat ar gyfrwng cymdeithasol i ofyn am help gyda phrosiect.**

--- hints --- --- hint ---

Nid yw cyfnewid negeseuon un-i-un â phobl ifanc yn cael ei annog i unrhyw wirfoddolwr, naill ai ar gyfryngau cymdeithasol neu gyfryngau eraill (gan gynnwys e-bost). Mae rhai sefyllfaoedd lle byddwch chi'n dymuno ateb y person ifanc o bosib: os oes amser hir nes y sesiwn nesaf neu fod dyddiad cau ar gyfer cyflwyno prosiect i gystadleuaeth ac nad ydych chi am siomi'r person ifanc. Os ydych chi'n ateb, fe ddylech chi eu hannog i'ch e-bostio a chopïo ei riant neu warcheidwad (neu drefnydd y clwb neu athro) i mewn i'r sgwrs yn y dyfodol neu ynghylch yr ymholiad hwn.

--- /hint --- --- /hints ---

--- save ---

<p style="border-left: solid; border-width:10px; border-color: #0faeb0; background-color: aliceblue; padding: 10px;">
Gwnewch yn siŵr eich bod wedi <span style="color: #0faeb0">mewngofnodi i'ch cyfrif Raspberry Pi Foundation</span> i gadw eich cynnydd, neu ni fydd cofnod eich bod wedi cwblhau. Defnyddiwch y ddolen <a href="https://my.raspberrypi.org/login">'Mewngofnodi'</a> yn y ddewislen llywio i fewngofnodi.
</p>
